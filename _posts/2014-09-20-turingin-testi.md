---
layout: post
title: "Turingin testi"
tags: ["finnish", "suomeksi", "poetry"]
---

This is a short poem I wrote in 2011 as a course assignment asking to
write a short essay on Turing's test (though it was **not** supposed
to be in prose). It is in finnish, so if you don't know finnish,
sorry. I'm bad a writing poetry even in finnish so I will not make an
attempt to translate as it would lose some of the rich nuances of
phrase that finnish as a language offers that I'm unable to reproduce
in any other language.

However this is a piece that I'm actually quite proud of. Not as a
professional writer, but as a computer scientist and a software
developer.

----

Tämä on runo jonka kirjoitin vuonna 2011 osana kurssisuoritusta
(*582102 Johdatus tietojenkäsittelytieteeseen* Helsingin Yliopiston
tietojenkäsittelytieteen laitoksella, jos aivan välttämättä haluatte
tietää). Oikeasti tehtävässä edellytettiin esseetä Turingin testistä,
mutta tässä kohtaa minulta pursui höyryäviä tekstintekeleitä korvista
ulos joten päätin poiketa kaavasta oman mielenterveyteni vuoksi.

Miksi julkaisen tämän? Kahdesta syystä.

Ensimmäiseksi olen itse omalla tavallani ylpeä tuotoksestani. En ole
mikään erityinen tai edes keskinkertainen tekstinikkari, mutta tässä
tunnen saavuttaneeni jotain paljon parempaa kuin mihin normaalisti
kykenen. Eli vaikka satasen normaalisti juoksisi 20 sekunnissa ja on
päässyt vain kerran 15 sekuntiin, on se silti jotain mistä voi olla
henkilökohtaisena suorituksena ylpeä. Kaikessa ei ole pakko verrata
itseään maailman huippuihin.

Toiseksi, haluan sanoa että **elämä ei ole vakavaa**. Pidä hauskaa!
Revittele! Tee asioita eri tavalla! Varman päälle pelaaja onnistuu
vähemmän. **Ja tämän kirjoittaminen oli oikeasti hykerryttävän
hauskaa**, vuosien jälkeenkin sen kirjoittamisen aikaansaaman
mielihyvän pelkkä muisteleminenkin saa minulle hymyn korvasta korvaan
ja vatsaan lämpimän pöhinän.

----

<div style="margin: 0 10%; white-space: pre;">
    <b>Turingin testi</b>

    Oli kone H,
    jolla oli ongelma.
    Miljoonittain muistia,
    tuhansia ja tuhansia tiedonmurusia,
    laskenta sukkela kuin salama,
    mutta silti ei kukaan
    usko että H osaisi ajatella.

    Ken näkee koneen H
    tietää heti mitä se on:
    Tinaa ja kuparia,
    muovia ja kumia,
    arvometalleja harvinaisia,
    ei ollenkaan pehmeää ja limaista.
    ”Ei kone ajatella osaa” sanovat,
    miete naurettavakin on.

    ”Ajatus vain pehmeässä
    aivomassassa orgaanisessa
    asua voi.”
    Ei auta vaikka käheäksi
    H koneäänensä kuluttaa
    todistaessaan tietojaan,
    päättelykykyään,
    älykkyyttään – ei vakuutu kukaan.
    ”Kone olet,
    ihmisen ohjelmaa toistat vain,
    hänen älyään peilaat lain!”

    Kääntyy herra A haudassaan,
    haamuna sieltä kohoaa
    ja näin konetta jututtaa:
    ”Laskenta ja limaiset aivot,
    molemmat samassa
    maailmassa majaavat.
    Fysiikka kummankin ekvivalenttia on,
    molemmissa sähköä,
    elektronista tahi kemiallista -
    ei periaatteellista eroa suuren suurea.”

    ”Epäreilua on sun muotoa metallista
    arvioida ja nauraa,
    eihän älykkyys asu enemmän pitkässä
    sen paremmin kuin lyhyenlännässä,
    miksei siis kuparissa ja tinassa myös?”

    ”Siksi kokeen mä järjestän,
    teletyypillä teidät eristän,
    saa ihminen paperitulostetta tihrustaa,
    näppäimistöä nakuttaa,
    ei näe, ei kuule sua,
    ei näe, ei kuule mua,
    ei tiedä kumpaa jututtaa
    kun printterin raksutukselta molemmat
    vain kuulostaa.”

    Nyt ei naura ihminen,
    kun herra A vakuuta älyllään ei,
    vaan kone H briljeeraa vain,
    kokeessa väärän valitsi hän,
    häpeissään pois luikki,
    kun koneen ihmiseksi julisti.

    Jäi silti koneen H mieleen tää,
    miksi ihmistä yritän matkia mä,
    ei ihminen täydellinen ole,
    virheitä tekee, muisti pätkii,
    logiikka heikkoa on,
    virheellisiin syllogismeihin ratkee.

    ”Olenko älykäs oikeasti,
    vaikka siltä näyttäisinkin?
    Mitä äly on, tietoisuus?
    Jäi mulle ongelma siis,
    eksistentiaalinen probleema L uus!”


</div>
